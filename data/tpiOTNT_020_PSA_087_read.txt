BUK SONG.
87.
Dispela song em song bilong ol lain Kora. Em i song bilong lotu. God i bin wokim taun bilong en long maunten bilong em yet. 
Bikpela i laikim olgeta arapela ples long Israel, tasol em i laikim tumas Jerusalem. 
Ol manmeri bilong taun bilong God, yupela harim. God i mekim gutpela gutpela wok long yupela. 
God i tok olsem, “Taim mi kaunim ol lain manmeri i save bihainim tok bilong mi, bai mi kaunim ol Isip na Babilon wantaim ol. Na bai mi tokim ol Filistia na Tair na Itiopia olsem, ol tu i bilong Jerusalem. 
Bai mi tok long Jerusalem olsem, ‘Em i ples bilong olgeta lain manmeri.’” Na God Antap Tru, em yet bai i sanapim Jerusalem na mekim em i stap strong olgeta. 
Bikpela bai i raitim nem bilong ol arapela lain manmeri, na em bai i bungim ol na kaunim ol wantaim ol manmeri bilong Jerusalem. 
Na ol manmeri i stap long Jerusalem bai ol i singsing na amamas. Na bai ol i tok, “Jerusalem, yu as bilong olgeta gutpela samting mipela i gat.” 
