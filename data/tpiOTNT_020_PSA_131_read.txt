BUK SONG.
131.
Devit i raitim dispela song. Em i song bilong ol lain i wokabaut i go long ples bilong lotu. Bikpela, mi lusim pinis pasin bilong bikhet, na mi no moa litimapim nem bilong mi yet. Mi no save tingting long ol bikpela samting na ol samting mi no save long en. 
Tasol mi sindaun gut na mi bel isi. Mi stap olsem pikinini i slip i stap long han bilong mama bilong em yet. Olsem tasol bel bilong mi tu i stap isi. 
Ol Israel, yupela i mas bilip long Bikpela, nau na olgeta taim bihain tu. 
