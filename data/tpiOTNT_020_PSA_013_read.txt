BUK SONG.
13.
Devit i raitim dispela song. Em i song bilong man i bosim musik. Bikpela, wanem taim bai yu tingim mi gen? Ating yu lusim tingting long mi inap oltaim oltaim, a? Wanem taim bai yu larim mi i lukim pes bilong yu gen? 
Wanem taim bai yu pinisim dispela pen mi save karim? Hamas de na nait bel hevi bilong mi i mas i stap? Wanem taim bai yu helpim mi na mi no i stap moa aninit long ol birua? 
Bikpela, yu God bilong mi. Yu mas tingting long mi na harim prea bilong mi. Strongim mi gen bai mi no ken i dai. 
Olsem bai ol birua i no inap tok, “Mipela i winim em pinis.” Na ol i no ken amamas long lukim mi i pundaun. 
Tasol mi bilip bai yu marimari long mi oltaim. Na mi amamas long yu bai helpim mi. 
Yes, bai mi singim song bilong litimapim nem bilong Bikpela. Long wanem, em i bin mekim gut tru long mi. 
