BUK SONG.
120.
Song bilong ol lain i wokabaut i go long ples bilong lotu. Taim hevi i kamap long mi, mi singaut long Bikpela, na em i harim beten bilong mi. 
Mi bin prea olsem, “Bikpela, helpim mi. Nogut ol man bilong giaman i paulim mi.” 
Yupela man bilong giaman, God bai i mekim wanem long yupela? Olsem wanem bai em i mekim save long yupela? 
Bai em i sutim yupela long spia bilong ol soldia, na kapsaitim hatpela paia long yupela. 
Mi sindaun nogut namel long yupela, na dispela i wankain olsem mi sindaun nogut long kantri Mesek na namel long ol Kedar. 
Mi stap longtaim tumas wantaim ol man i no laik sindaun gut wantaim ol arapela manmeri. 
Taim mi tok long sindaun gut, ol i laik pait tasol. 
