BUK SONG.
123.
Song bilong ol lain i wokabaut i go long ples bilong lotu. Bikpela, yu stap king long heven na mi bilip long yu. 
Wokboi i save bilip long bosman na wokmeri i save bilip long bosmeri bilong en. Olsem tasol mipela tu i save bilip long yu, Bikpela, yu God bilong mipela, inap long yu marimari long mipela. 
Bikpela, yu mas marimari long mipela, long wanem, ol manmeri i bin mekim nogut long mipela. 
Longtaim tumas ol maniman i bin tok bilas long mipela, na ol bikhetman i bin daunim mipela. 
